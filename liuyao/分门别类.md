# 增删卜易占例

## 一、终身财福

看终身财福，世、财、子孙都要看：

- 三者都好：家境殷实，福禄绵长
- 世、财，旺相：先富后贫
- 世、子孙，旺相：无财，但享福。例如有家产，或者财归别人管
- 财、子孙，旺相：身弱财多，富屋之贫人
- 世、财、子孙，就算不旺相，也需要有气
- 世、财、子孙，都没有气，或者空、破、墓、绝。乃无衣乏食之辈
- 而财、福失陷者，主身强力健，或小有技谋，亦可支撑度日
- 世爻、福爻有气，而财爻无气者，虽曰贫寒，欣安清福
- 世爻、财爻有气，而福爻无气者，虽无积蓄，手头常过金银，或代人掌管财帛，若再得日月动爻生扶，亦许小成


福财旺相，钟鸣鼎食之家。

旧文：既富且寿，世爻旺相无伤。

觉子曰：占财，宜于财旺；占寿，独重世爻。未闻财福不旺，而世爻独旺，即许富与寿也。执此论者，则多寿者皆富贵之人乎？

凡占终身财福者，世爻、财爻、子孙爻，三爻无一失陷，定是家殷户足，福禄绵长；财世旺相，而福神不旺者，乃先富后贫之人也。何也？子孙者，财之源也，水无源流，终须枯涸，谓之财旺福空，荣华不久。世与福爻旺相，而财爻不旺者，乃无财享福之人也。既曰无财，焉能享福？或有现成之产业，只知坐享，不知生发；或是财托他人而掌管，只知花费，不识艰难。财与福爻旺相，而世爻不旺者，乃富屋之贫人也。

觉子曰：以上之论不旺，所包者广，无气失陷谓之不旺；得地无气亦谓之不旺；空破墓绝，亦谓之不旺。财福旺，世爻不旺而有气者，后逢生旺之年，仍复旺相，故曰：财福司权，荣华有日。财福两旺，而世爻无气者，不为吉也，虽则丰衣足食，不免喑哑痴聋，或遭疾病官非，或系吝啬鄙俗。财福两旺，而世爻失陷者，更为凶也，总有万斛金珠，难买长生药石。

野鹤曰：前论财与福神，虽则不旺，亦宜有气，若失陷者，俱为凶兆。故曰：财福失陷，立见倾家。惟动空及动而破者不妨，定应实空、实破之年月也。

财世休囚，灶釜生尘之宅。

世爻、财爻、福爻，三者无气，或空破墓绝，或动而变凶，乃无衣乏食之辈。世爻得地，而财、福失陷者，主身强力健，或小有技谋，亦可支撑度日。

世爻、福爻有气，而财爻无气者，虽曰贫寒，欣安清福。

世爻、财爻有气，而福爻无气者，虽无积蓄，手头常过金银，或代人掌管财帛，若再得日月动爻生扶，亦许小成。

如：卯月 甲申日 (旬空：午未)，占终身财福，得“复之颐”

                                    坤宫：地雷复(六合)　　　　巽宫：山雷颐(游魂)
                  玄武　　　　　　　子孙癸酉金 ━　━ 　×→　官鬼丙寅木 ━━━
                  白虎　　　　　　　妻财癸亥水 ━　━ 　　　　妻财丙子水 ━　━
                  螣蛇　　　　　　　兄弟癸丑土 ━　━ 应　　　兄弟丙戌土 ━　━ 世
                  勾陈　　　　　　　兄弟庚辰土 ━　━ 　　　　兄弟庚辰土 ━　━
                  朱雀　父母乙巳火　官鬼庚寅木 ━　━ 　　　　官鬼庚寅木 ━　━
                  青龙　　　　　　　妻财庚子水 ━━━ 世　　　妻财庚子水 ━━━ 应
五爻亥水财，世爻子水财，皆长生于申日，虽不当令，却得日建之生，独嫌酉金福神，破而化绝，生平衣禄不少，难于积蓄成家。果此人自三十七岁入典铺，掌柜、财东更换者三，此人依然在柜，活至七旬之一，每年工食养家，此应财爻持世遇长生也。

生四子二女，若执古法而兼断，卦中子孙破而化绝，乃无子也。

觉子曰：《黄金策》有云：“世位休囚，非贫即夭。”余不以为然。贫者，须观财福；夭者，单用世爻。非夭即贫，岂卜易之理。

世居空位，终身做事无成。旧注：大忌世空，一生百事无成。余以此论近理，但未分出旺与动耳。世爻旺而空者，谓之“带旺匪空”，动而空者，动不为空，遇日建冲者，冲空则实。卦中若是财福得地，冲空、实空之年勃然发迹矣，岂曰无成？

如：戌月 辛亥日 (旬空：寅卯)，占终身财福，得“比之观”

                                    坤宫：水地比(归魂)　　　　乾宫：风地观
                  螣蛇　　　　　　　妻财戊子水 ━　━ 应×→　官鬼辛卯木 ━━━
                  勾陈　　　　　　　兄弟戊戌土 ━━━ 　　　　父母辛巳火 ━━━
                  朱雀　　　　　　　子孙戊申金 ━　━ 　　　　兄弟辛未土 ━　━ 世
                  青龙　　　　　　　官鬼乙卯木 ━　━ 世　　　官鬼乙卯木 ━　━
                  玄武　　　　　　　父母乙巳火 ━　━ 　　　　父母乙巳火 ━　━
                  白虎　　　　　　　兄弟乙未土 ━　━ 　　　　兄弟乙未土 ━　━ 应
断曰：世爻虽空，月建合之，亥日生之，子水财爻动而生世，卯年一定成家。丑年占卦，果至卯年立业成家。彼时定鼎之初，云贵才平，此人于川中带出附子黄莲药材数担，勃然家蓄数千余金，从此立业成家，连年丰足，此岂可谓终身作事无成耶？

酉月 辛未日 (旬空：戌亥)，占终身财福，得“山雷颐”

                                    巽宫：山雷颐(游魂)
                  螣蛇　　　　　　　兄弟丙寅木 ━━━
                  勾陈　子孙辛巳火　父母丙子水 ━　━
                  朱雀　　　　　　　妻财丙戌土 ━　━ 世
                  青龙　官鬼辛酉金　妻财庚辰土 ━　━
                  玄武　　　　　　　兄弟庚寅木 ━　━
                  白虎　　　　　　　父母庚子水 ━━━ 应
断曰：财爻持世，虽有未日扶拱，不宜旬空。且卦中无火生助，占身命之最忌也，难许成家。此人自二十五岁至五十多岁，东奔西走，一事无成。后因贫极，从戎外出，不知所止。如此者，谓之生平作事无成，可也。

身入墓乡，到老求谋多戾。世爻有三墓，但有一墓者，若休囚无气，主其人如痴如醉，不伶不俐，动静行藏，心不响快，凡为不遂。

觉子曰：世爻若得临于日月，或日月生扶，或动而化吉、不逢冲墓之年，果然颠倒昏迷，及逢墓库冲开，如苗获雨。谚云：“福至心灵”，爻中再有财福相生，或财福旺相者，陡然富足。故曰：墓中人逢冲之年而发，岂可谓到老而多戾耶？

如：午月 丙戌日 (旬空：午未)，占终身财福，得“水泽节”

                                    坎宫：水泽节(六合)
                  青龙　　　　　　　兄弟戊子水 ━　━
                  玄武　　　　　　　官鬼戊戌土 ━━━
                  白虎　　　　　　　父母戊申金 ━　━ 应
                  螣蛇　　　　　　　官鬼丁丑土 ━　━
                  勾陈　　　　　　　子孙丁卯木 ━━━
                  朱雀　　　　　　　妻财丁巳火 ━━━ 世
此人旺财临世，平素手有余钱，但世入戌墓，目下欠利。果此人酷好痴赌，后至巳年，忽而回头，因开铅矿，连开赫穴，富冠一乡。野鹤曰：古法，当应冲开戌墓之岁，此卦乃应值世之年。

卦宫衰弱根基浅，爻象丰隆命运高。爻象兴隆，占身命最重。世爻、财爻、福爻得遇生扶，自然命运高强，惟卦宫之衰弱者不验。余每见根基浅薄之人，卦宫极旺，不可为法。

若问成家，嫌六冲之为卦。旧注：凡遇六冲，必主其人做事有始无终。前卦六冲，前三十年生涯淡泊；后卦六冲，三十年后家业凋零。余曰：非也，若只以两卦六冲，断六十年之休咎，而世与财、福置于何地？若世、福、财爻无气，再遇六冲卦者是矣。

如：寅月 乙巳日 (旬空：寅卯)，占财福，得“雷天大壮”

                                    坤宫：雷天大壮(六冲)
                  玄武　　　　　　　兄弟庚戌土 ━　━
                  白虎　　　　　　　子孙庚申金 ━　━
                  螣蛇　　　　　　　父母庚午火 ━━━ 世
                  勾陈　　　　　　　兄弟甲辰土 ━━━
                  朱雀　　　　　　　官鬼甲寅木 ━━━
                  青龙　　　　　　　妻财甲子水 ━━━ 应
余见此卦世旺、官旺、父旺，又见其人才品异常，问曰：“近来所作何事？”彼曰：“在庠。因家寒，意欲行医，不知财福何如？余曰：卦中官父两旺，寅年必有机遇，午未年定登金榜。彼曰：“予知不能，竟无此念。”余曰：“尔虽以财为问，而神告将来可成名。”后果于寅年医好富翁，厚赠读书，午年一榜，富翁及亲友又赠，援例县令，未几丁艰，及至补缺，未几罣误而归，囊箧萧然。

应寅年者，寅年而实空也；应午年发者，世爻而值年也；功名反复而不久者，六冲之卦也；宦囊萧索者，子水财爻绝于日也。

要知创业，喜六合以成爻。旧注：占身命得六合卦，主其人春风和气、善于交游、谋事多遂，若前合后合，主一生利达，百事如心。余以主其人善于交游，春风和气有之，若以百事如心，则恐不然，必以用神兼之。爻象吉者，吉之又吉；爻象凶者，合亦何益。

动身自旺，独力撑持。旧注：世爻不遇日辰动爻生扶，而自强自旺，其人必白手成家。此果屡验，但须财爻持世而自强自旺者，多自成家，若兄父官鬼持世，未必成家，仅可撑持而已。

如：申月 壬子日 (旬空：寅卯)，占终身财福，得“泰之临”

                                    坤宫：地天泰(六合)　　　　坤宫：地泽临
                  白虎　　　　　　　子孙癸酉金 ━　━ 应　　　子孙癸酉金 ━　━
                  螣蛇　　　　　　　妻财癸亥水 ━　━ 　　　　妻财癸亥水 ━　━ 应
                  勾陈　　　　　　　兄弟癸丑土 ━　━ 　　　　兄弟癸丑土 ━　━
                  朱雀　　　　　　　兄弟甲辰土 ━━━ 世○→　兄弟丁丑土 ━　━
                  青龙　父母乙巳火　官鬼甲寅木 ━━━ 　　　　官鬼丁卯木 ━━━ 世
                  玄武　　　　　　　妻财甲子水 ━━━ 　　　　父母丁巳火 ━━━
世临辰土，旺于子日，并无冲克刑伤，亦无生扶，真可谓之自强自旺。此人原来稍有家业，因赌致贫，问将来还有发旺否？余曰：兄爻持世，永无发福之秋，且世爻逢退，难许长年。后此人贫极，从戎当夫头，至丑年而死。

衰世遇扶，因人创立。此果屡验。世爻无气，得遇日月动爻有一而生扶者，必遇好人提拔，但亦要财爻持世，或日月动爻作财以生世，因人照拂成家。若父兄持世，仅堪度日而已。

野鹤曰：屡见日月生世，贵人生世，每得官贵垂青。

如：丑月 丙辰日　(旬空：子丑)，占终身财福，得“未济之睽”

                                    离宫：火水未济　　　　　　艮宫：火泽睽
                  青龙　　　　　　　兄弟己巳火 ━━━ 应　　　兄弟己巳火 ━━━
                  玄武　　　　　　　子孙己未土 ━　━ 　　　　子孙己未土 ━　━
                  白虎　　　　　　　妻财己酉金 ━━━ 　　　　妻财己酉金 ━━━ 世
                  螣蛇　官鬼己亥水　兄弟戊午火 ━　━ 世　　　子孙丁丑土 ━　━
                  勾陈　　　　　　　子孙戊辰土 ━━━ 　　　　父母丁卯木 ━━━
                  朱雀　　　　　　　父母戊寅木 ━　━ 　×→　兄弟丁巳火 ━━━ 应
断曰：兄爻持世，乃耗财之神，虽得寅木相生，而财终不聚。彼曰：作何事可以成家？余曰：木生火旺，木火通明，胸中灵巧，况朱雀临父，笔砚可以谋生。后因叔父为吏，命之贴写，深得上人之意，然仅可度日，而财不聚。叔父提携者，应寅木父爻生世，又是笔砚营生。

日时合助，一生偏得小人心；岁月冲克，半世未沾君子德。世爻不论旺衰，但得岁、月、日建，有一而生扶者，仕者君恩宠爱，君子相亲，下人忠敬；平人，必得贵客扶持。世爻有气，或被日、月有一而冲克者：仕者上位相凌，同僚不睦，小人毁谤；若太岁五爻冲克者，君恩失宠，世若休囚者更甚。平人而得此者，官贵欺凌，亲朋妨忌，下辈欺侮，世若休囚更甚。又曰：父来生，得父辈之恩；兄来克，受兄之累。此间有验者，非定法也。

遇龙子而无气，纵清高亦是寒儒。此亦屡验，凡得青龙子孙持世，必然立志高远，不慕富贵。即子孙无气，亦主绝俗超群，甘心寒薄。

如：酉月 癸丑日 (旬空：寅卯)，占终身，除功名之外，何事可为？得“姤之遁”

                                    乾宫：天风姤　　　　　　　乾宫：天山遯
                  白虎　　　　　　　父母壬戌土 ━━━ 　　　　父母壬戌土 ━━━
                  螣蛇　　　　　　　兄弟壬申金 ━━━ 　　　　兄弟壬申金 ━━━ 应
                  勾陈　　　　　　　官鬼壬午火 ━━━ 应　　　官鬼壬午火 ━━━
                  朱雀　　　　　　　兄弟辛酉金 ━━━ 　　　　兄弟丙申金 ━━━
                  青龙　妻财甲寅木　子孙辛亥水 ━━━ 　○→　官鬼丙午火 ━　━ 世
                  玄武　　　　　　　父母辛丑土 ━　━ 世　　　父母丙辰土 ━　━
断曰：财星伏于二爻，又值空亡，正所谓“内外无财伏又空，财莫能聚”。且喜子孙独发遇青龙，虽不持世，亦主清高廉介，生平非义不取，不以富贵关心。彼曰：祖有恩荫，让舍弟承袭，今欲挟技遍游，取乐山水，可能如愿否？余曰：亥水子孙变鬼，财爻又空，子死妻空，绝俗离群之辈，如有此志，此卦验之极矣。彼曰：余年四十有三，自二十一岁妻亡之后，竟未续弦，子女皆无。余曰：卦既相合，必遂尔愿。后闻此人游川广滇黔，及至十余载之后，致书于家，竟入华山，不知所终。

觉子曰：余因父子兄财官鬼各有相忌，难以一卦决之，是以分占得理。然亦有不占财福，卦中现出旺财；不问功名，爻象现出官旺。目下刑妻克子，不待另占，卦内先现刑伤，尤当详细查之。

或曰，既云分占，何又言兼断？

余曰：此理难同俗人而言。来人欲占事者，其机动矣！人之至亲，莫过于骨肉；人之得意，莫过于财名。神不告已问之事，而告未问之事者，以重大者而先告也。即如此卦，福遇青龙，清高之客；子孙变鬼，绝后之人；兼之财伏而空，乃是离尘绝俗。依此数事，正合‘福遇青龙，清高之客也’。似此显而易见，何须另卜再占？不然，此财爻者，以之为财帛空耶？以之为妻妾空耶？

逢虎妻而旺强，虽鄙俗偏为富客。旧注谓：白虎临财持世，其人虽不知礼义，而必家计殷实，此果有验。又谓：旺财若有制服，亦主粗知文墨，此则非理。夫旺财逢制，乃应将来之破败也，岂得以文墨言乎？

如：午月 丙子日 (旬空：申酉)，占财福，得“明夷之丰”

                                    坎宫：地火明夷(游魂)　　　坎宫：雷火丰
                  青龙　　　　　　　父母癸酉金 ━　━ 　　　　官鬼庚戌土 ━　━
                  玄武　　　　　　　兄弟癸亥水 ━　━ 　　　　父母庚申金 ━　━ 世
                  白虎　　　　　　　官鬼癸丑土 ━　━ 世×→　妻财庚午火 ━━━
                  螣蛇　妻财戊午火　兄弟己亥水 ━━━ 　　　　兄弟己亥水 ━━━
                  勾陈　　　　　　　官鬼己丑土 ━　━ 　　　　官鬼己丑土 ━　━ 应
                  朱雀　　　　　　　子孙己卯木 ━━━ 应　　　子孙己卯木 ━━━
世临白虎，化出旺财生世，果此人目不识丁，鄙俗不堪，农生尽可度日，人丁六畜丰盛。戌年占，值子年，田被蝗虫食尽，全家瘟疫，六畜亦瘟。应子年者，占时原是子日冲其午火，因午火值月建，可以相敌，今遇子年，增其冲克，所以破败也。

父持身，辛勤劳碌；鬼持世，疾病缠绵。遇兄，则财莫能聚；遇子，则身不犯刑。

《黄金策》自此以后，皆非理也。夫父官持世，竟可以劳碌疾病断耶？更旧注云：“贵人占者，勿以此断。”彼占身命，焉知不是贵人耶？便实知不是贵人，焉知将来不贵耶？

曾有人于：酉月 壬辰日 (旬空：寅卯)，占财福，得“雷风恒”

                                    震宫：雷风恒
                  白虎　　　　　　　妻财庚戌土 ━　━ 应
                  螣蛇　　　　　　　官鬼庚申金 ━　━
                  勾陈　　　　　　　子孙庚午火 ━━━
                  朱雀　　　　　　　官鬼辛酉金 ━━━ 世
                  青龙　兄弟庚寅木　父母辛亥水 ━━━
                  玄武　　　　　　　妻财辛丑土 ━　━
问曰：尔适间祷告，曾问功名乎？彼曰：生意人，何有功名之念？余曰：此卦财生官旺，竟可问名。彼曰：天有落下来之官，亦不到我头上。命之再占功名，得“噬嗑之否”

                                    巽宫：火雷噬嗑　　　　　　乾宫：天地否(六合)
                  白虎　　　　　　　子孙己巳火 ━━━ 　　　　妻财壬戌土 ━━━ 应
                  螣蛇　　　　　　　妻财己未土 ━　━ 世×→　官鬼壬申金 ━━━
                  勾陈　　　　　　　官鬼己酉金 ━━━ 　　　　子孙壬午火 ━━━
                  朱雀　　　　　　　妻财庚辰土 ━　━ 　　　　兄弟乙卯木 ━　━ 世
                  青龙　　　　　　　兄弟庚寅木 ━　━ 应　　　子孙乙巳火 ━　━
                  玄武　　　　　　　父母庚子水 ━━━ 　○→　妻财乙未土 ━　━
余曰：世爻未土之财，变出申金之官，明明以财而变官。前卦财旺生官者，因世临月建之官，辰日冲动戌土之财，暗动生世，虽可许名，然不敢定以年月。后卦世临未土，动而逢空，实空之年，定然出仕。果于卯年，援例入监，巳年初，任兵马司，即加纳县令，未年再任江南。

旧注：‘官鬼持世，疾病缠绵，若是贵人，勿以此断。’此人原非贵人，岂可谓之疾病缠绵耶？

巳月 己丑日　(旬空：午未)，占终身财福，得“归妹之临”

                                    兑宫：雷泽归妹(归魂)　　　坤宫：地泽临
                  勾陈　　　　　　　父母庚戌土 ━　━ 应　　　兄弟癸酉金 ━　━
                  朱雀　　　　　　　兄弟庚申金 ━　━ 　　　　子孙癸亥水 ━　━ 应
                  青龙　子孙丁亥水　官鬼庚午火 ━━━ 　○→　父母癸丑土 ━　━
                  玄武　　　　　　　父母丁丑土 ━　━ 世　　　父母丁丑土 ━　━
                  白虎　　　　　　　妻财丁卯木 ━━━ 　　　　妻财丁卯木 ━━━ 世
                  螣蛇　　　　　　　官鬼丁巳火 ━━━ 　　　　官鬼丁巳火 ━━━
余曰：卦中财福不旺，而官父两旺，如何不问功名？彼曰：功名之念已灰。余曰：世临日建、月建生身，必主显贵荐举，巳午年，富贵逼人来矣。果于午年保举，身非科甲，而为科甲之官，此岂可谓“父母持身，辛勤劳碌”耶？

父母临身，贫寒劳碌。或曰，《黄金策》乃卜筮之宗，未有占身命，而以父子财官兼断之理？余曰：既不为信，试看父母持身之注解即知矣。谓占身，不可见父兄官鬼持世，世爻遇父，则克伤子女，一生劳碌，不得安逸，岂非父为克子之神，又为一生劳碌之神耶？执此论者，但遇父爻持世，不独一生劳碌，抑且无子，世之无子者，悉皆劳碌之人乎？

觉子曰：占功名，父母持世，以之为诗书文馆；如占财福，以之为劳碌辛勤。官不旺而父旺者，虽不见用于朝廷，名盛文传；衰而又逢冲克者，即欲寄食于公门，凶多吉少。

如：子月 乙未日　(旬空：辰巳)，占终身财福，得“兑”卦

                                    兑宫：兑为泽(六冲)
                  玄武　　　　　　　父母丁未土 ━　━ 世
                  白虎　　　　　　　兄弟丁酉金 ━━━
                  螣蛇　　　　　　　子孙丁亥水 ━━━
                  勾陈　　　　　　　父母丁丑土 ━　━ 应
                  朱雀　　　　　　　妻财丁卯木 ━━━
                  青龙　　　　　　　官鬼丁巳火 ━━━
卯木之财，而入未日之墓，巳火之官，休囚无气，名不能成，利不能就。惜乎旺父临身，才愈高而和愈寡，况卦遇六冲，一事无成之象。后见屡逢显贵聘之，才高气傲，皆不待瓜期而辞归矣。目击十余载，贫寒淡泊，后随表弟升任云南，不知所终。

又如：午月 壬寅日 (旬空：辰巳)，占终身财福，得“雷火丰”

                                    坎宫：雷火丰
                  白虎　　　　　　　官鬼庚戌土 ━　━
                  螣蛇　　　　　　　父母庚申金 ━　━ 世
                  勾陈　　　　　　　妻财庚午火 ━━━
                  朱雀　　　　　　　兄弟己亥水 ━━━
                  青龙　　　　　　　官鬼己丑土 ━　━ 应
                  玄武　　　　　　　子孙己卯木 ━━━
古以占财者，喜财克世，殊不知占目下之财，财克世者必得；占终身之财福，财克世者，乃生平受财之累，因财之害也。此卦，财既克世，更嫌父母持身，一生劳苦休囚；又遇日冲而为日破，如蜂酿蜜，谁苦谁甜？果此人原系贫农，苦耕致富，后因其子赌博成讼，产业一空，气愤而死。探之亡于午年，乃因世爻申金午月克之、寅日冲之，故逢火克而死。

兄爻临世，财耗贫寒。旧系“遇兄，则财莫能聚“。解注有云：“世遇兄爻，必克妻妾，一生必不聚财。”既以为克妻，又以为破耗，执此而论，世之伤妻者，皆贫困之人也。假使贫者偕老，富者断弦，何以决之？故余以分占为得理。

觉子曰：凡占财福，兄爻持世，虽不许之富足，亦看旺衰。旺则贫而好义，衰则多疾病官非；得日月生扶，贫而乐；得日月作财而合世，富而骄。旺临虎蛇玄武，奸盗诈伪之徒；衰遇勾陈雀武，背负肩挑之穷汉。受克受制，下贱隶卒；得合得扶，上人抬举。全在人之活变，观其轻重而决之。

官衰无破，公门异术资生。官鬼持世，休囚无气者，乃缠绵疾病，残废之人也；若有气者，或入公门，或挟术行道，再遇日月动爻贵人扶助，皆得贵客相亲，从此成家立业。财若无气，空有虚名而已。

财弱有扶，商贾百工事业。财爻、福爻本来旺相者，或商或贾或农，乃生成之富足，乐享丰饶。倘遇衰财持世，或得日月动爻生扶合助者，爆发兴家；守农庄，年时丰稔；习匠艺，巧夺天工。

慕道修行，皆为子孙持世。子孙乃恬淡之神，如持世爻，孤立无助，又遇财爻失陷者，若有高尚之志，许之为道为僧，若无出家之念，则不宜妄断。余以为见子孙，则身不犯刑，许之生平不犯官刑可也。

家倾名丧，乃因官鬼伤身。凡遇官鬼克世，世爻旺者，一生多招刑宪，或招嫉妒、或小人暗害、或残疾缠身；若鬼旺身衰，乃身伤家倾之兆，劝之不必以财福为问，速寻趋避之法可也；如世爻动而变鬼克世，及日月作鬼克世者，更凶。

如：辰月 甲寅日 (旬空：子丑)，占终身财福，得“中孚之节”

                                    艮宫：风泽中孚(游魂)　　　坎宫：水泽节(六合)
                  玄武　　　　　　　官鬼辛卯木 ━━━ 　○→　妻财戊子水 ━　━
                  白虎　妻财丙子水　父母辛巳火 ━━━ 　　　　兄弟戊戌土 ━━━
                  螣蛇　　　　　　　兄弟辛未土 ━　━ 世　　　子孙戊申金 ━　━ 应
                  勾陈　子孙丙申金　兄弟丁丑土 ━　━ 　　　　兄弟丁丑土 ━　━
                  朱雀　　　　　　　官鬼丁卯木 ━━━ 　　　　官鬼丁卯木 ━━━
                  青龙　　　　　　　父母丁巳火 ━━━ 应　　　父母丁巳火 ━━━ 世
世爻临未土，辰月助之，亦作有气，但嫌日建伤身。上爻卯木之鬼，化出子水之财，正谓之助鬼以伤身也，休问财福，当卜凶灾。彼问：能避否？余曰：今年九、十月，不可出门，可以避之。果于九月奉官差，此人请人代顶而去，中途遇害。似此祸，未尝不可避也。

如：卯月 癸未日　(旬空：申酉)，占终身财福，得“革之家人”

                                    坎宫：泽火革　　　　　　　巽宫：风火家人
                  白虎　　　　　　　官鬼丁未土 ━　━ 　×→　子孙辛卯木 ━━━
                  螣蛇　　　　　　　父母丁酉金 ━━━ 　　　　妻财辛巳火 ━━━ 应
                  勾陈　　　　　　　兄弟丁亥水 ━━━ 世○→　官鬼辛未土 ━　━
                  朱雀　妻财戊午火　兄弟己亥水 ━━━ 　　　　兄弟己亥水 ━━━
                  青龙　　　　　　　官鬼己丑土 ━　━ 　　　　官鬼己丑土 ━　━ 世
                  玄武　　　　　　　子孙己卯木 ━━━ 应　　　子孙己卯木 ━━━
外卦，世与日月同为三合，堪称吉卦，但不宜世爻变鬼，又化回头之克，上爻未土又克，目下无妨，今年巳月，冲开其合，或是酉月，冲开卯木，须防不测。果于巳月生恶疮，酉月而卒。

财化退神，不利于己。财爻持世，化进神，或动而生世者，事业渐进，家道渐丰；若化退神，家业渐退，日剥月削，渐生萧条；若世爻再被刑冲克害者，非渐退也，主灾非即见，家覆财倾。

世逢合住，受制于人。世临财爻，或被日月动爻合住，虽则丰衣足食，定然受制于人，事不由己。世爻若临父兄者，而得日月动爻合住，衣食仅可度日，难许丰足。世爻无气而被合，财福无气，兄动卦中，乃奔走受制之下贱人也。
